X 19. yüzyılın hegemonik gücü İngiltere (Pax Britannica) 1820-1840 yılları arasında Latin Amerika’dan Çin’e kadar bir çok azgelişmiş ülke ile ya yerel iktidarlarla anlaşıp işbirliği yaparak ya da zora başvurarak serbest ticaret anlaşmaları yoluna gitmiştir. Bu bağlamda gündeme gelen 1838 Serbest Ticaret Anlaşması sonucunda Osmanlı geleneksel sanayi büyük ölçüde tasfiye olmuştur. Serbest Ticaret Anlaşması’nın yerel üreticiler üzerinde yarattığı hoşnutsuzlukları gidermek için 19. yüzyılın sonlarında mamul mallar üretecek fabrika kurma girişimleri gündeme geldiğinde, 1838 anlaşmasından dolayı gümrükleri yeterince yükseltme olanağı olmadığı için sanayileşme girişimleri liberal ekonomi koşulları altında başarısız olmuştur. Bu gelişme Osmanlı ekonomisinin metropol ülkelere olan bağımlılığını daha da artırarak çevreleşme sürecini hızlandırmıştır.

## 1838 Serbest Ticaret Anlaşmasını Önceleyen Koşullar

### Sanayi Devrimi
Hiç kuşkusuz en önemlisi İngiltere'de patlayan sanayi devrimi ve bu devrimin pazar ve hammade ihtiyacı yaratmasıdır.

İngiltere ... ya işbirliği yaparak ya da şiddete başvurarak serbest ticaret anlaşmaları yapacak, "serbest ticaret" yoluyla İngiltere'nin emperyal çıkarlarına hizmet etmeyen çevre ülkelerini ise zora başvurarak hizaya getirecektir.

Sanayi devrimi, makineleşme ve ulaşım teknolojileriyle birlikte düşen maliyetler ve süreler, sömürgeciliğin yayılmasını hızlandırmıştı.

### Mehmet Ali Paşa

Mehmet Ali Paşa isyanı da ayrı bir gelişmedir. Mısır valisi Mehmet Ali Paşa mısır bölgesinde kendi hakimiyetini kurmuş, ayrıca sınırları genişletmişti. Aynı zamanda iktisadi ve askeri alanda önemli gelişmeler kaydetmişti. Bütün bu gelişmeler emperyal niyetlere sahip Avrupa devletleri tarafından hoş görülmedi. Mehmet Ali Paşa'nın ilerlemesine karşın II. Mahmut Ruslardan yardım aldı. Rusların Akdeniz havzasında nüfuzlarının artması İngiltere'nin yine hoşuna gitmedi. 

Nihayet Serbest Ticaret Anlaşması ile Mısır'daki bu kalkınma durdurulmuş, aynı zamanda İngiltere Osmanlı pazarına ve hammade kaynaklarına kolayca ulaşma imkanı elde etmişti.

*Kişisel not:* İngiltere resmen iki tarafa da aynı anda zarar verip iki taraftan da aynı miktarda fayda görmeyi başarıyor. Müttefik olmaları gereken iki profil düşman olurlarsa ikisinin de ortak düşmanı ikisini de öldürür.


Bunlarla birlikte "Batılı Tüccarların Karşılaştığı Engeller" etkili olmuştur.

## 1838 Serbest Ticaret Anlaşması

İngiltere ve diğer Avrupa devletleri ile Osmanlı devleti arasında asimetrik ve eşitsiz ilişki oluşmaya başladı.

Anlaşma o kadar İngilizlerin lehine Osmanlı aleyhineydi ki Urquhart, "...Türk ve İslam alemi böyle bir antlaşmanın karşısında fazla dayanamaz" ifadesini kullanmıştır.


## Sanayi Devrimi ve 1838 Serbest Ticaret Anlaşmasının Osmanlı İmalat Sektörü Üzerindeki Etkisi

Ticaret hadleri iyileştikten sonra kısa vadede işler iyiye gitmiş (çünkü dış mallar ucuzlamış) olsa da dışa bağımlılık arttıkça bu durum tersine dönmüş, pazardaki arzı sürdürebilmek için ithalat düzeyleri sürekli artırılmak zorunda kalmıştır.

İç pazarda İngiliz ürünleri yaygınlaştıkça yerel esnaf ve zanaatkarlar iflas etmeye başlamıştır. Öyle ki pamuk / iplik tezgahları birkaç senede 1000'den 75'e düşmüştür.

Avrupa mallarının seri ve ucuza üretilmesiyle birlikte yasal olarak çok daha az külfete maruz kalması, bunun yanında yerel malların çokça resimlere tabii olması pazarda bulunmalarını imkansızlaştırıyordu.

**Kişisel not:** Üretim ve gelişim durur ancak tüketim devam ederse işte böyle olur. Dışa bağımlılık artar, koskoca bir devlet çöker.

Osmanlı bürokratları ancak 1860'lı yıllarda sanayi yönünde eğitim / üretim atılımlarında bulunmuş ancak çoğu girişim rekabet edemeyip başarısız olmuştu. Ayrıca bu girişimlere rağmen yerli sanayicilere uygulanan ağır vergiler rekabet etmeyi daha da zorlaştırıyordu.

Bütün bu olumsuzluklar süredursun, İngiltere'nin Osmanlı'ya ihracatı sürekli olarak artmaya devam etmiştir. 1827 - 1843 yılları arasında bu ihracat 6.7 kat artmıştır.

## Sonuç

Serbest ticaret ilkeleri çerçevesinde az gelişmiş ülkelerin dünya ekonomisne eklemlendiği küreselleşme dönemleri, çevre ekonomilerin kalkınma dinamiklerinin büyük ölçüde tahrip edilmesi ile sonuçlanmaktadır.
